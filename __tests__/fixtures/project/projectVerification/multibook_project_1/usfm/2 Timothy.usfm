\id 2TI
\c 1
\v 1  पौलुस की ओर से जो उस जीवन की प्रतिज्ञा के अनुसार जो मसीह यीशु में है, परमेश्‍वर की इच्‍छा से मसीह यीशु का प्रेरित है,
\v 2  प्रिय पुत्र तीमुथियुस के नाम। परमेश्‍वर पिता और हमारे प्रभु मसीह यीशु की ओर से तुझे अनुग्रह और दया और शान्‍ति मिलती रहे।
\v 3  जिस परमेश्‍वर की सेवा मैं अपने बापदादों की रीति पर शुद्ध विवेक से करता हूँ, उसका धन्‍यवाद हो कि अपनी प्रार्थनाओं में तुझे लगातार स्‍मरण करता हूँ,
\v 4  और तेरे आँसुओं की सुधि कर करके रात दिन तुझ से भेंट करने की लालसा रखता हूँ कि आनन्‍द से भर जाऊँ।
\v 5  और मुझे तेरे उस निष्‍कपट विश्‍वास की सुधि आती है, जो पहले तेरी नानी लोइस, और तेरी माता यूनीके में थी, और मुझे निश्‍चय हुआ है, कि तुझ में भी है।
\v 6  इसी कारण मैं तुझे सुधि दिलाता हूँ, कि तू परमेश्‍वर के उस वरदान को जो मेरे हाथ रखने के द्वारा तुझे मिला है चमका दे।
\v 7  क्‍योंकि परमेश्‍वर ने हमें भय की नहीं पर सामर्थ, और प्रेम, और संयम की आत्‍मा दी है।
\v 8  इसलिये हमारे प्रभु की गवाही से, और मुझ से जो उसका कैदी हूँ, लज्‍जित न हो, पर उस परमेश्‍वर की सामर्थ के अनुसार सुसमाचार के लिये मेरे साथ दुख उठा।
\v 9  जिस ने हमारा उद्धार किया, और पवित्र बुलाहट से बुलाया, और यह हमारे कामों के अनुसार नहीं; पर अपनी मनसा और उस अनुग्रह के अनुसार है जो मसीह यीशु में सनातन से हम पर हुआ है।
\v 10  पर अब हमारे उद्धारकर्ता मसीह यीशु के प्रगट होने के द्वारा प्रकाश हुआ, जिस ने मृत्‍यु का नाश किया, और जीवन और अमरता को उस सुसमाचार के द्वारा प्रकाशमान कर दिया।
\v 11  जिसके लिये मैं प्रचारक, और प्रेरित, और उपदेशक भी ठहरा।
\v 12  इस कारण मैं इन दुखों को भी उठाता हूँ, पर लजाता नहीं, क्‍योंकि मैं उसे जिस की मैं ने प्रतीति की है, जानता हूँ; और मुझे निश्‍चय है, कि वह मेरी थाती की उस दिन तक रखवाली कर सकता है।
\v 13  जो खरी बातें तू ने मुझ से सुनी हैं उनको उस विश्‍वास और प्रेम के साथ जो मसीह यीशु में है, अपना आदर्श बनाकर रख।
\v 14  और पवित्र आत्‍मा के द्वारा जो हम में बसा हुआ है, इस अच्‍छी थाती की रखवाली कर।
\v 15  तू जानता है, कि आसियावाले सब मुझ से फिर गए हैं, जिन में फूगिलुस और हिरमुगिनेस हैं।
\v 16  उनेसिफुरूस के घराने पर प्रभु दया करे, क्‍योंकि उसने बहुत बार मेरे जी को ठंडा किया, और मेरी जंजीरों से लज्‍जित न हुआ।
\v 17  पर जब वह रोमा में आया, तो बड़े यत्‍न से ढूँढर मुझ से भेंट की।
\v 18  (प्रभु करे, कि उस दिन उस पर प्रभु की दया हो)। और जो जो सेवा उसने इफिसुस में की है उन्‍हें भी तू भली भँति जानता है।
\c 2
\v 1  इसलिये हे मेरे पुत्र, तू उस अनुग्रह से जो मसीह यीशु में है, बलवन्‍त हो जा।
\v 2  और जो बातें तू ने बहुत गवाहों के साम्‍हने मुझ से सुनी है, उन्‍हें विश्‍वासी मनुष्‍यों को सौंप दे; जो औरों को भी सिखाने के योग्‍य हों।
\v 3  मसीह यीशु के अच्‍छे योद्धा की नाई मेरे साथ दुख उठा।
\v 4  जब कोई योद्धा लड़ाई पर जाता है, तो इसलिये कि अपने भरती करनेवाले को प्रसन्‍न करे, अपने आप को संसार के कामों में नहीं फंसाता
\v 5  फिर अखाड़े में लड़नेवाला यदि विधि के अनुसार न लड़े तो मुकुट नहीं पाता।
\v 6  जो गृहस्‍थ परिश्रम करता है, फल का अंश पहले उसे मिलना चाहिए।
\v 7  जो मैं कहता हूँ, उस पर ध्‍यान दे और प्रभु तुझे सब बातों की समझ देगा।
\v 8  यीशु मसीह को स्‍मरण रख, जो दाऊद के वंश से हुआ, और मरे हुओं में से जी उठा; और यह मेरे सुसमाचार के अनुसार है।
\v 9  जिसके लिये मैं कुकर्मी की नाई दुख उठाता हूँ, यहाँ तक कि कैद भी हूँ; परन्‍तु परमेश्‍वर का वचन कैद नहीं।
\v 10  इस कारण मैं चुने हुए लोगों के लिये सब कुछ सहता हूँ, कि वे भी उस उद्धार को जो मसीह यीशु में हैं अनन्‍त महिमा के साथ पाएँ।
\v 11  यह बात सच है, कि यदि हम उसके साथ मर गए हैं तो उसके साथ जीएँगे भी।
\v 12  यदि हम धीरज से सहते रहेंगे, तो उसके साथ राज्‍य भी करेंगे: यदि हम उसका इन्‍कार करेंगे तो वह भी हमारा इन्‍कार करेगा।
\v 13  यदि हम अविश्‍वासी भी हों तौभी वह विश्‍वासयोग्‍य बना रहता है, क्‍योंकि वह आप अपना इन्‍कार नहीं कर सकता।
\v 14  इन बातों की सुधि उन्‍हें दिला, और प्रभु के साम्‍हने चिता दे, कि शब्‍दों पर तर्क-वितर्क न किया करें, जिन से कुछ लाभ नहीं होता; वरन् सुननेवाले बिगड़ जाते हैं।
\v 15  अपने आप को परमेश्‍वर का ग्रहणयोग्‍य और ऐसा काम करनेवाला ठहराने का प्रयत्‍न कर, जो लज्‍जित होने न पाए, और जो सत्‍य के वचन को ठीक रीति से काम में लाता हो।
\v 16  पर अशुद्ध बकवाद से बचा रह; क्‍योंकि ऐसे लोग और भी अभक्ति में बढ़ते जाएँगे।
\v 17  और उन का वचन सड़े-घाव की तरह फैलता जाएगा: हुमिनयुस और फिलेतुस उन्‍हीं में से हैं,
\v 18  जो यह कहकर कि पुनरूत्‍था हो चुका है सत्‍य से भटक गए हैं, और कितनों के विश्‍वास को उलट पुलट कर देते हैं।
\v 19  तौभी परमेश्‍वर की पक्‍की नेव बनी रहती है, और उस पर यह छाप लगी है: “प्रभु अपनों को पहिचानता है,” और “जो कोई प्रभु का नाम लेता है, वह अधर्म से बचा रहे।”
\v 20  बड़े घर में न केवल सोने-चान्‍दी ही के, पर काठ और मिट्टी के बरतन भी होते हैं; कोई कोई आदर, और कोई कोई अनादर के लिये।
\v 21  यदि कोई अपने आप को इन से शुद्ध करेगा, तो वह आदर का बरतन, और पवित्र ठहरेगा; और स्‍वामी के काम आएगा, और हर भले काम के लिये तैयार होगा।
\v 22  जवानी की अभिलाषाओं से भाग; और जो शुद्ध मन से प्रभु का नाम लेते हैं, उनके साथ धर्म, और विश्‍वास, और प्रेम, और मेल-मिलाप का पीछा कर।
\v 23  पर मूर्खता, और अविद्या के विवादों से अलग रह; क्‍योंकि तू जानता है, कि उनसे झगड़े होते हैं।
\v 24  और प्रभु के दास को झगड़ालू नहीं होना चाहिए, पर सब के साथ कोमल और शिक्षा में निपुर्ण, और सहनशील हो।
\v 25  और विरोधियों को नम्रता से समझाए, क्‍या जाने परमेश्‍वर उन्‍हें मन फिराव का मन दे, कि वे भी सत्‍य को पहिचानें।
\v 26  और इस के द्वारा उसकी इच्‍छा पूरी करने के लिये सचेत होकर शैतन के फंदे से छूट जाएँ।
\c 3
\v 1  पर यह जान रख, कि अन्‍तिम दिनों में कठिन समय आएँगे।
\v 2  क्‍योंकि मनुष्‍य अपस्‍वार्थी, लोभी, डींगमार, अभिमानी, निन्‍दक, माता-पिता की आज्ञा टालनेवाले, कृतघ्‍न, अपवित्र,
\v 3  मयारहित, क्षमारहित, दोष लगानेवाले, असंयमी, कठोर, भले के बैरी,
\v 4  विश्‍वासघाती, ढीठ, घमण्‍डी, और परमेश्‍वर के नहीं वरन् सुखविलास ही के चाहनेवाले होंगे।
\v 5  वे भक्ति का भेष तो धरेंगे, पर उसकी शक्ति को न मानेंगे; ऐसों से परे रहना।
\v 6  इन्‍हीं में से वे लोग हैं, जो घरों में दबे पाँव घुस आते हैं और उन छिछोरी स्‍त्रियों को वश में कर लेते हैं, जो पापों से दबी और हर प्रकार की अभिलाषाओं के वश में हैं।
\v 7  और सदा सीखती तो रहती हैं पर सत्‍य की पहिचान तक कभी नहीं पहुँचतीं।
\v 8  और जैसे यन्‍नेस और यम्‍ब्रेस ने मूसा का विरोध किया था वैसे ही ये भी सत्‍य का विरोध करते हैं: ये तो ऐसे मनुष्‍य हैं, जिन की बुद्धि भ्रष्‍ट हो गई है और वे विश्‍वास के विषय में निकम्‍मे हैं।
\v 9  पर वे इस से आगे नहीं बढ़ सकते, क्‍योंकि जैसे उनकी अज्ञानता सब मनुष्‍यों पर प्रगट हो गई थी, वैसे ही इन की भी हो जाएगी।
\v 10  पर तू ने उपदेश, चाल चलन, मनसा, विश्‍वास, सहनशीलता, प्रेम, धीरज, और सताए जाने, और दुख उठाने में मेरा साथ दिया।
\v 11  और ऐसे दुखों में भी जो अन्‍ताकिया और इकुनियुम और लुस्‍त्रा में मुझ पर पड़े थे और और दुखों में भी, जो मैं ने उठाए हैं; परन्‍तु प्रभु ने मुझे उन सब से छुड़ा लिया।
\v 12  पर जितने मसीह यीशु में भक्ति के साथ जीवन बिताना चाहते हैं वे सब सताए जाएँगे।
\v 13  और दुष्‍ट, और बहकानेवाले धोखा देते हुए, और धोखा खाते हुए, बिगड़ते चले जाएँगे।
\v 14  पर तू इन बातों पर जो तू ने सीखीं हैं और प्रतीति की थी, यह जानकर दृढ़ बना रह; कि तू ने उन्‍हें किन लोगों से सीखा है,
\v 15  और बालकपन से पवित्र शास्‍त्र तेरा जाना हुआ है, जो तुझे मसीह पर विश्‍वास करने से उद्धार प्राप्‍त करने के लिये बुद्धिमान बना सकता है।
\v 16  हर एक पवित्रशास्‍त्र परमेश्‍वर की प्रेरणा से रचा गया है और उपदेश, और समझाने, और सुधारने, और धर्म की शिक्षा के लिये लाभदायक है,
\v 17  ताकि परमेश्‍वर का जन सिद्ध बने, और हर एक भले काम के लिये तत्‍पर हो जाए।
\c 4
\v 1  परमेश्‍वर और मसीह यीशु को गवाह करके, जो जीवतों और मरे हुओं का न्‍याय करेगा, उसे और उसके प्रगट होने, और राज्‍य को सुधि दिलाकर मैं तुझे आदेश देता हूँ।
\v 2  कि तू वचन का प्रचार कर; समय और असमय तैयार रह, सब प्रकार की सहनशीलता, और शिक्षा के साथ उलाहना दे, और डाँट, और समझा।
\v 3  क्‍योंकि ऐसा समय आएगा, कि लोग खरा उपदेश न सह सकेंगे पर कानों की खुजली के कारण अपनी अभिलाषाओं के अनुसार अपने लिये बहुतेरे उपदेशक बटोर लेंगे।
\v 4  और अपने कान सत्‍य से फेरकर कथा-कहानियों पर लगाएँगे।
\v 5  पर तू सब बातों में सावधान रह, दुख उठा, सुसमाचार प्रचार का काम कर और अपनी सेवा को पूरा कर।
\v 6  क्‍योंकि अब मैं अर्ध की नाई उंडेला जाता हूँ, और मेरे कूच का समय आ पहुँचा है।
\v 7  मैं अच्‍छी कुश्‍ती लड़ चुका हूँ मैं ने अपनी दौड़ पूरी कर ली है, मैं ने विश्‍वास की रखवाली की है।
\v 8  भविष्‍य में मेरे लिये धर्म का वह मुकुट रखा हुआ है, जिसे प्रभु, जो धर्मी, और न्‍यायी है, मुझे उस दिन देगा और मुझे ही नहीं, वरन् उन सब को भी, जो उसके प्रगट होने को प्रिय जानते हैं।
\v 9  मेरे पास शीघ्र आने का प्रयत्‍न कर।
\v 10  क्‍योंकि देमास ने इस संसार को प्रिय जानकर मुझे छोड़ दिया है, और थिस्‍सलुनीके को चला गया है, और क्रेसकेंस गलतिया को और तीतुस दलमतिया को चला गया है।
\v 11  केवल लूका मेरे साथ है: मरकुस को लेकर चला आ; क्‍योंकि सेवा के लिये वह मेरे बहुत काम का है।
\v 12  तुखिकुस को मैं ने इफिसुस को भेजा है।
\v 13  जो बागा मैं त्रोआस में करपुस के यहाँ छोड़ आया हूँ, जब तू आए, तो उसे और पुस्‍तकें विशेष करके धर्मपत्रों को लेते आना।
\v 14  सिकन्‍दर ठठेरे ने मुझ से बहुत बुराइयाँ की हैं प्रभु उसे उसके कामों के अनुसार बदला देगा।
\v 15  तू भी उससे सावधान रह, क्‍योंकि उसने हमारी बातों का बहुत ही विरोध किया।
\v 16  मेरे पहले प्रत्‍युत्तर करने के समय में किसी ने भी मेरा साथ नहीं दिया, वरन् सब ने मुझे छोड़ दिया था: भला हो, कि इस का उनको लेखा देना न पड़े।
\v 17  परन्‍तु प्रभु मेरा सहायक रहा, और मुझे सामर्थ दी: ताकि मेरे द्वारा पूरा पूरा प्रचार हो, और सब अन्‍यजाति सुन ले; और मैं तो सिंह के मुँह से छुड़ाया गया।
\v 18  और प्रभु मुझे हर एक बुरे काम से छुड़ाएगा, और अपने स्‍वर्गीय राज्‍य में उद्धार करके पहूँचाएगा: उसी की महिमा युगानुयुग होती रहे। आमीन।
\v 19  प्रिसका और अक्विला को, और उनेसिफुरूस के घराने को नमस्‍कार।
\v 20  इरास्‍तुस कुरिन्‍थुस में रह गया, और त्रुफिमुस को मैं ने मीलेतुस में बीमार छोड़ा है।
\v 21  जाड़े से पहले चले आने का प्रयत्‍न कर: यूबूलुस, और पूदेंस, और लीनुस और क्‍लौदिया, और सब भाइयों का तुझे नमस्‍कार।
\v 22  प्रभु तेरी आत्‍मा के साथ रहे: तुम पर अनुग्रह होता रहे।
